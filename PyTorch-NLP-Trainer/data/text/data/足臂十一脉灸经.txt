足
足太阳脉:出外踝窭中,上贯膊,出于㕁;枝之下胂;其直者贯臀,挟脊，囲项,上于腹;枝颜下,之耳;其直者贯目内眦,之鼻。
其病:病足小趾废,膊痛，郄挛,脏痛,产痔,腰痛，挟脊痛，项痛，手痛,颜寒，产聋，目痛，鼽衄,数癫疾。诸病此物者,皆灸太阳脉。
足少阳脉:出于踝前，枝于骨间,上贯膝外廉，出于股外廉,出胁;枝之肩髆;其直者贯腋，出于项、耳，出枕,出目外眦。
其病：病足小趾次趾废,胻外廉痛，胻寒，膝外廉痛，股外廉痛，髀外廉痛，胁痛，头颈痛,产马,缺盆痛,瘘,聋，枕痛，耳前痛，目外眦痛，胁外肿。诸病此物者，皆灸少阳脉。
足阳明脉:循胻中,上贯膝中，出股，挟少腹,上出乳内廉,出嗌,挟口,以上之鼻。
其病：病足中趾废,胻痛，膝中肿,腹肿,乳内廉痛,频痛,鼽衄,数癫；热汗出,䏶搔,颜寒。诸病此物者，皆灸阳明脉。
足少阴脉:出内踝窭中，上贯膊,入郄,出股，入腹，循脊内上廉,出肝，入肱,系舌本。
其病：病足热,膊内痛，股内痛，腹街、脊内廉痛，肝痛，心痛，烦心,舌坼, ,上气，数喝,默默嗜卧以咳。诸病此物者，皆灸足少阴脉。
足太阴脉:出大趾内廉骨际,出内踝上廉,循胻内廉,上膝内廉,出股因廉。
其病：病足大趾废,胻内廉痛，股内痛，腹痛，腹胀,不嗜食，善噫,心烦,善疛。诸病此物者，皆灸足太阴脉。
足厥阴脉:循大趾间,以上出胻内廉,上踝八寸，交太阴脉,循股内,上入脞间。
其病：病䏶搔，多溺,嗜饮,足跗肿,疾痹。诸病此物者，灸厥阴脉。
皆有此五病者,又烦心，死。三阴之病乱,不过十日死。脉如三人参春,不过三日死。脉绝如食顷,不过三日死。烦心，又腹服,死。不得卧，又烦心，死。塘泄恒出，死。三阴病杂以阳病，可治。阳病背如流汤,死。阳病折骨绝筋而无阴病,不死。
臂
臂太阴脉:循筋上廉,以走臑内,出腋内廉,之心。
其病：心痛，心烦而噫。诸病此物者，皆灸臂太阴脉。
臂少阴脉:循筋下廉,出臑内下廉,出腋,凑胁。
其病：胁痛。诸病此物者，皆灸臂少阴脉。
臂太阳脉:出小指，循骨下廉,出臑下廉,出肩外廉,出项,目外眦。
其病:臂外廉痛。诸病此物者，皆灸臂太阳脉。
臂少阳脉:出中指，循臂上骨下廉,凑耳。
其病：产堑，颊痛。诸病此物者，皆灸臂少阳之脉。
臂阳明脉:出中指间,循骨上廉,出臑外廉上，凑枕,之口。
其病：病齿痛。诸病此物者，皆灸臂阳明脉。
上足脉六、手脉五。
