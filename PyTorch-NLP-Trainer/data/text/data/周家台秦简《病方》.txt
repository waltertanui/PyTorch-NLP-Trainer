一、周家台秦简《病方》
取肥牛胆盛黑菽中,盛之而系,悬阴所，干。用之，取十余菽置鬻中而饮之，已肠游。不已,复益饮之。鬻足以入之肠。
温病不汗者,以淳酒渍布,饮之。
取车前草实,以三指撮,入酒若鬻中,饮之，下气。
以正月取桃蠹矢少半升,置淳酒中，温，饮之，令人不惮病。
取新乳狗子,尽煮之。即沐,取一匕以殽沐,长髪。
去黑子方:取藁本小弱者,齐约大如小指。取东灰一升,渍之。和槁本东灰中，以摩之，令血欲出。因多食葱，令汗出。恒多取楼桑木,燔以焉炭火，而取牛肉劙之,小大如黑子，而炙之炭火，令温勿令焦，即以傅黑子，寒辄更之。
干者,令人熟以摩之,令欲出血，即以并傅。
善布清席鼎，东首卧到晦，朔复到南卧。晦起,即以酒喷,以羽渍,稍去之,以粉傅之。
人所恒吹者,上橐莫以丸暑,大如蝙蝠矢而干之。即发,以醯四分升一饮之。男子饮二七，女子饮七。
瘕者,燔剑若有方之端,淬之醇酒中。女子二七，男子七，以饮之，已。
治痿病:以羊矢三斗，鸟头二七,牛脂大如手,而三温煮之,已痿病亟甚影。
已龋方:见东陈垣,禹步三步,曰：“皋!敢告东陈垣君子，某病龋齿，苟令某龋已，请献须牛子母。”前见地瓦操；见垣有瓦，乃禹步，已，即取垣瓦埋东陈垣址下。置垣瓦下，置牛上，乃以所操瓦盖之，坚埋之。所谓“牛”者，头虫也。
已龋方：以菽七，脱去黑者。操两瓦，之东西垣日出所烛,先埋一瓦垣址下，复环禹步三步，祝曰:“呼!垣址,苟令某龋已，予若菽子而徼之龋已。”即以所操瓦而盖。
其一日：以米亦可。男子以米七，女子以米二七。
已龋方：见车,禹步三步，曰：“辅车车辅,某病齿龋，苟能令某龋已，令若毋见风雨。”即取车牵,毋令人见之，及毋与人言。操归,匿屋中，令毋见,见复发。
病心者，禹步三，曰：“皋!敢告泰山,泰山高也，人居之。人席之,不知岁实。赤隗独指,搐某瘕心疾。”即两手搐病者腹;“而心疾不知而咸戴?”即令病心者南首卧，而左足践之二七。
操杯米之池，东向,禹步三步，投米，祝曰：“皋!敢告曲池，某痈某破。禹步扩芳糜,令某痈数去。”
禹步三，汲井，以左手牵繘，令可下免瓮，即下免繘瓮，左操杯，鲭瓮水;以一杯盛米，毋下一升。前置杯水女子前，即操杯米，禹步三步,祝曰：“皋!敢告鬻。” 禹步,投米地，祝投米曰：“某有子三旬，疾生。”即以左手挢杯水饮女子,而投杯地。
马心:禹步三，向马祝曰：“高山高郭,某马心天，某焉我已之。”即午画地,而撮其土，以摩其鼻中。
先农:以腊日，令女子市买牛胙、市酒。过街，即行拜，言曰:“人皆祠泰父，我独祠先农。”到囷下，为一席，东乡，三腏，以酒沃，祝曰:“某以壶露、牛胙，为先农除舍。先农苟令某禾多一邑，先农恒先泰父食。”到明出种，邑最富者，与皆出种。即已，禹步三，出种所，曰:“臣非异也，农夫事也。”即名富者名，曰:“某不能伤其富，农夫使其徒来代之。”即取腏以归，到囷下，先持豚，即言囷下曰:“某为农夫畜，岁归其祷。”即斩豚耳，与腏以并涂囷廥下。恒以腊日塞祷如故。
取户旁腏黍，里藏到种禾时，燔冶，以殽种种，令禾毋稂。
甲子旬，戌亥为孤，辰巳为虚，道东南入。
甲戌旬，申酉为孤，寅卯为虚，从西南入。
甲申旬，午未为孤，子丑为虚，从南方入。
甲午旬，辰巳为孤，戌亥为虚，从西北入。
甲辰旬，寅卯为孤，申酉为虚，从南方入。
甲寅旬，子丑为孤，午未为虚，从北方入。
甲子亡马牛，求西北方；甲戌旬，求西方；甲申旬，求南方；甲午旬，求东南方；甲辰旬，求东方；甲寅旬，求北方。
有行而急，不得须良日，东行越木。
令以七月己丑夕到宛，其庚寅遣书下，乙未去宛。八月甲子销。
始。十月戊子齐而牛止司命在庭。明星，北斗长史。
平旦晋，日出后，食时钱，日中，餔时浚，夕市时发，日入鸡，鸡。
“今日庚午利浴蚕，女毋避　瞙瞙者，目毋避胡者，腹毋避男女牝牡者。”以滫清一杯，赤菽各二七，并之，用水多少，恣也。浴蚕必以日纔始出时浴之，十五日及已。
以壬辰，己巳、卯溉囷垤穴，鼠弗穿。
已鼠方：取大白礜，大如拇指，置晋釜中，涂而燔之，毋下九日，冶之，已。
肥牛，善食之，而饮以餗，一月已。
以给、颠首,并，三温鬻之，取柬灰一斗，淳毋下三斗。
北向,禹步三步，曰：“呼!我知令某瘤,令某瘤者某也。若苟令某糖已。 
并命和之。即取守室二七,置栏中，而食以丹,各尽其腹。勿令越,后数宿，之干，即出，冶，和合药。饮食,即女子。女杯复产。
之期曰益若子乳。
